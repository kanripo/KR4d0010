# -*- mode: mandoku-view; -*-
#+TITLE: 小畜外集
#+DATE: 2015-09-11 08:42:28.858440
#+PROPERTY: ID KR4d0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0241-013小畜外集-卷第十三.
<pb:KR4d0010_SBCK_007-1a>¶
　王黄州小畜外集卷第十三¶
　　　　　序¶
　　　　　　　送進士郝太冲序¶
　　　　　　　送渤海吴倩序¶
　　　　　　　别長沙彭暐序¶
　　　　　　　送畢從事東魯赴任序¶
　　　　　　　送柴侍御赴闕序¶
　　　　　　　送柴轉運赴職序¶
　　　　　　　桂陽羅君逰太湖洞&KR1161;詩序¶
　　　　　　　神童劉少逸與時賢聨句詩序¶
　　　　　　　送樂良秀才謁梁中諌序¶
<pb:KR4d0010_SBCK_007-1b>¶
　　　　　　　送許製歸曹南序¶
　　　　　　　贈别鮑秀才序¶
　　　　　　　送榮禮丞赴宋都序¶
　　　　　　　集賢錢侍&KR0048;知大名府序¶
　　　　　　送進士郝太冲序¶
　大鄴郝生好剛有文立性不覉恥屑屑爲儒者行凡議一¶
　事吐一辭未始不以皇王帝霸之道爲己任洎求名進身¶
　則黙而處訥而言葢𢙣趨附而好耿直也去年秋郷老競¶
　薦俛而從焉笈文逺來㑹我闕下徹葢一揖交分如故且¶
　　且逰昏旭累百五年春三月帝㫖下有司校群士之藝¶
　預其試者八百人&KR1164;掖之衣雪晃貢部生因歎而言曰大¶
<pb:KR4d0010_SBCK_007-2a>¶
丈夫處世當㧞立群萃求明天子之知惡能與闒茸輩叢¶
試於禮闈哉擲毫裂牋忿而不就王公大人為之興歎況¶
同儕乎洎予受知春卿薦以甲科喧喧我名雷奮人耳&KR0733;¶
試不利前㓛併遺茫茫九衢塵土相困憤氣一吐高於虹¶
蜺追乎郝生有先見矣然我朝甚明我志俱壮誓雪前¶
恥庸何恨哉夫如是偶&KR0018;小屈豈能芥帯吾輩之心乎毒¶
飈扇空爐㷔天地告我行邁寜親北堂省臺草平漳水波¶
冷遊賞之興不知暑天俟乎涼風再鳴寒露其零期我乎¶
上京邀我乎紫庭囊䇿䄂書欵于帝局高吐三千言直上¶
九萬里未為難哉前𫠦謂㧞立群萃求明天子知者豈空¶
言也哉小别不足為念長揖而請行乎郝生無背盟約¶
<pb:KR4d0010_SBCK_007-2b>¶
　　　　　送渤海吴倩序¶
窮通聚散四者輪相倚伏固人事之常也然久窮未通多¶
散寡聚何獨苦于吾曹邪子英洎子拔立寒素自強于儒¶
墨間視金玉如長物以文學為己任厥道未濟俱為旅人¶
豪右之門深隔如海&KR0252;&KR0252;于六合中&KR0002;隕籜之遇疾飊固¶
不知其攸適爾子英且以抱泣帝門再獻未㨗緇化儒服¶
剛摧筆&KR0289;得非久竆而未通者歟子英與于始㑹于濟北¶
再㑹于互鄊復㑹于京師今㑹于閭里凡三覩面而十成¶
&KR0010;其間春檻有花秋庭有月夏簟來風冬帷舞雪樽酒汎¶
㶑琴絃踈越好㬌&KR0002;是黯然相别得非多散而寡聚歟吁¶
窮如是亦以極矣天將通我以時聚我以位茍時位之來¶
<pb:KR4d0010_SBCK_007-3a>¶
也子英與予必思上致君下利民終立身建一時之功垂¶
千載之譽豈特以花月琴酒之為娱哉偶㪚偶窮不足為¶
恨况洛陽故都山水在目㳺賞勿怠免為春羞子英勉之¶
　　　　　别長沙彭暐序¶
始予僦居于濟有年矣室甚虗庭甚蕪鄰喧里卑匪屠即¶
沽雖有豪宗俠族皆詭道咈徳非吾輩徒抱古人道膠口¶
而不敢談求君子儒恍目而不得見思聖人言聲聰而不¶
可聞塵坌硯凡蟲蠹簡䇿忽忽然視之如長物居&KR0010;餘㑹¶
天王詔東宫大夫長沙彭公(儲)司濟封印公之族甲子南¶
國公之名䇿于中夏生即公之季子　駕而來予得以聲¶
氣求應之義&KR0300;之日狎月覩相樂以道歌狂酒逸始末四¶
<pb:KR4d0010_SBCK_007-3b>¶
序屬公解印而去生且旅居于濟昔取謂德不孤必有鄰¶
者信哉由是樽有醪豆有餚得以引滿而大嚼之編有詩¶
琴有曲得以更唱而互奏之草翠𣗳碧烟擕霧織藍波黛¶
嶽望䦹繡巧得以連臂而逰之奢冠盛服錦韉綺轂膏面¶
脂肌貍心梟首得以&KR0045;&KR0209;而傲之至于窮違之分王佐之¶
業則韜而待用濟無知者何足道㢤居一日生相謂曰吾¶
曹窮而䫫聚樂則樂矣亦何異迅鵰徤鶻同縶于韛雖厠¶
翼接羽詎若相忘于雲漢乎且曰别業雷夏將徙其家而¶
安之則適四方以来知口吾其行矣予與生二年間以道¶
而知者執别之日不能無言因書其事以送¶
　　　　　送畢從事東魯赴任序¶
<pb:KR4d0010_SBCK_007-4a>¶
在昔&KR0078;旦以攝政于周伯禽乃食邑于魯用四代之禮樂¶
有千乗之兵革表以龜蒙之山帶以洙泗之水風淳俗厚¶
君義臣直夢華胥之國躋仁夀之域未為比也洎大朴既¶
㪚淳風漸澆失文武之遺基當桓荘之亂政沴併妖聚瑞¶
減祥消蒼生嗷嗷㒺知攸訴天念民弊生仲尼以救之執¶
持憲章皷扇仁義高飛日月之翰廊開隂翳大定詩書之¶
理教彼昏䝉三綱五常于是乎在然而上有定哀不道下¶
有季孟専權&KR0549;淪素風蔽塞鴻業厠陪臣之列無尺土之¶
封下泣區區為累如是以至山頺木壊良可悲哉厥後周¶
祚波傾魯&KR0022;波歇暴秦新莽之下固不足徴我宋天王子¶
百姓君萬&KR0022;興替當義理亂在目思欲化九有如覆盂用¶
<pb:KR4d0010_SBCK_007-4b>¶
群賢為利器乃睠東頋言是&KR0022;曰礼義之郷也非有徳者¶
不可居之矣雖聖主遐蠋賢侯逺臨日挂念于萬機恐失¶
所于一物乃擇朝賢通而理之又設幕職觀而察之𫠦謂¶
用得具人民受其賜也東平畢公當是選也公法&KR0078;旦師¶
仲尼手握憲章心抱仁義重飛日月再闡詩書三綱五常¶
予人得而見矣噫公有仲尼之徳異仲尼之時君非定哀¶
臣非季孟素風無窒鴻業大行一角来祥罔有泣麟之淚¶
九苞作瑞固無嘆鳯之聲陳桓子不見居齊詎勞請代少¶
正卯無聞犯魯何暇行誅夫如是則晨至而暮理不為難¶
㢤議者曰公是行也抱其徳遇其時&KR0002;敬而守之奉而行¶
之見周孔之道盡行于今世矣珍重珍重¶
<pb:KR4d0010_SBCK_007-5a>¶
　　　　送柴侍御赴闕序¶
郡縣天下已來外官之貴者惟二千石而已入則拜三公¶
而論道出則擁五馬以行春南靣百城于斯為盛至有受¶
藩維之&KR0009;居將相之崇雖極人臣亦兼刺舉尊共理也¶
皇家承累朝之弊削諸侯之權自両都五府而下至于覊¶
縻州郡率以儒臣承其乏抑戰功而重民政也江東之郡¶
吴為大厥賦惟上其民實繁納土已來名臣迭處天王¶
九年春平陽柴公自治書御史出典斯郡公以文學之業¶
早登甲科&KR0018;王佐之才未升顯位法尚寛簡政惟循良吏¶
不能欺人㒺知化觀其議一事出一言必能逹今古之變¶
通極天人之奥妙合乎皇王之道在乎經緯之謀引而伸¶
<pb:KR4d0010_SBCK_007-5b>¶
之宜其相大居而化萬國矣今之為郡也上有督責事無¶
便宜才雖有餘道或未盡是以體&KR0313;虗之理息奔競之心¶
不術吏才不沽時譽冲澹自守光塵必同識者又知其史¶
隠也屬天官以三載考績黜陟幽明舉&KR0199;典以懲之考功¶
以禮義興行肅清所部奏課最以旌之龔黄于是政成邵¶
杜以之相代是行也道將行乎位將至乎聖主得其賢乎¶
蒼生得其福乎且見其佐祐一人進退百執調錬和氣簸¶
楊淳風煦而為陽春散而為霖雨茂育品物納于華胥然¶
後冨貴崇高享之無媿又不見房魏彼何人也輿論藉藉¶
形于是言且未知天意果如何㢤水國春暮江天雨晴下¶
巖巖之虎丘背湯湯之震澤民灑别淚霑于繡衣吏獻離¶
<pb:KR4d0010_SBCK_007-6a>¶
觴願駐騘馬&KR0733;尉評王某從宦屬邑受㤙煦深収涕揮毫¶
以序行色¶
　　　　　送柴轉運赴職序¶
粤自三代已前萬國分理藏用於天下養兵於民間王道¶
以行王室以尊粟不推移人無征戍故轉輸之功未作也¶
洎秦廢井田漢雜霸道增什一之賦而經費不充又籠山¶
煮海以佐之勞百萬之師而蠻夷未服又飛芻輓粟以供¶
之故轉輸之役始行也雖去聖之道逺矣而隨時之用大¶
矣從權已來僝功斯在厯代而数其人可知逺則漢之鄼¶
侯魏之鄧艾近則隋之宇文愷唐之裴耀卿皆能臣也然¶
率不過調發祖庸光給𨵿輔而已我朝所任道不在兹何¶
<pb:KR4d0010_SBCK_007-6b>¶
者享國三十年拓土萬餘里六師不匱百官其勤賦歛有¶
定期用度有常數水陸之便舟車之冝皆不可不督示成¶
功也然則轉輸之設不獨專其利亦將求其義不獨富于¶
國亦將安于民矣是故統臨諸侯考覈群吏刑罰不中得¶
以申明利害相交得以改作民謡官謗在我之升聞&KR0010;沴¶
天災自我之存䘏實外官取則之地而天子責成之府也¶
非洞于今古明于變通者又焉能舉職哉今　國家之利¶
吴㑹居多郡縣繁碓土疆緜亘上自常&KR0243;下及温福有水¶
田之賦有海物之資雜羽毛竹箭之材兼橘柚魚鹽之貢¶
東南所産軍國頼之苟非賢明孰制繁𠟵漕運之地固難¶
其人雍熈紀號之四年夏四月蘇州郡守平陽柴公受伐¶
<pb:KR4d0010_SBCK_007-7a>¶
江城将歸憲府翌日詔以轉運使就加之朝端謂之得人¶
江東知其受賜歡聲喜氣雷舊雲湧長州吏王某受公之¶
知&KR0677;公之道久矣惜公藴洞天之度有致君之心冝論思¶
明主之前援引先王之道使我后聖德日新國風還淳陶¶
冶品物如三五時與夫臯陶后稷異代而同功矣豈復乗¶
軺逺方陳力庶務議一鍾石之費哉噫道之伸者見其先¶
屈噐之大者知其晚成公有之矣始見乎浙江潮聲天台¶
山色鑑湖夜月赤城朝霞銷&KR0104;八詠之樓登陸四明之險¶
&KR0149;蹤勝㮣將命而逰亦公之素志也梅雨&KR0004;霽麥秋尚寒¶
𦘕舸頻移繡衣漸逺拜首末路序以志之¶
　　　　　桂陽羅君逰太湖洞庭詩序(處約)¶
<pb:KR4d0010_SBCK_007-7b>¶
造化之功功大而不自伐故山川之氣出焉為雲泉為草¶
木為鳥獸必異其聲色恠其枝葉竒其毛羽所以彰造化¶
之迹用也山川之氣氣形而不自名故文藻之士作焉為¶
謌詩為賦頌為序引必麗其詞句清其格態幽其㫖趣所¶
以状山川之梗槩也古人登髙必賦義由是乎其或陟名¶
山覽勝景吝厥祕思屯其研辞使雲憤泉愁巖羞谷恥者¶
故文士之大遇爾大湖之為水也亞于海而狎于衆流洞¶
庭之為山也卑于嶽而秀于群峰故雲泉草木鳥獸之異¶
非人丗也昔人由是而得道者有之由是而遁跡者亦有¶
之故扵屋之洞尚存而陶朱之舟不返至于文藻之士謌¶
詠之作有能標絶唱示後來者予未見也由是長戈巨鼎¶
<pb:KR4d0010_SBCK_007-8a>¶
非魯陽項籍疇能揮而扛之桂陽羅君其人也君族茂有¶
唐氣鍾全蜀連華突子太華紫盖屹于衡陽骨之秀也濟¶
川截河而人亂渭水入涇而無染神之清也列天下于户¶
庭視萬古于指掌學之奥也海鵬&KR0366;風而上漢天馬奔虹¶
而逐日文之逸也前&KR0010;俯遂計吏直干有司霆聲電光駭¶
人耳目諸儒拳拳不敢仰視其用立傑出而無比者衆謂¶
君必當脱縫掖珥朝&KR0426;翺翔紫垣&KR0108;迅鴻筆書帝王胷臆¶
中萬機之務敷為事業垂為謨訓固當仁矣㑹國家遵歷¶
試典重親民之官故釋&KR0260;以佐于臨渙成考而遷于吴縣¶
又授&KR0733;尉評以&KR0278;之君以百里之權諸侯之位也有人民¶
以撫字故布政以仁有社稷以享祝故事神以禮儉乎身¶
<pb:KR4d0010_SBCK_007-8b>¶
而吏不敢欺正乎法而人皆知指曽未朞月而吴民&KR0091;理¶
焉然後名山大川可卧舟緘印而徃矣太湖湯湯我得而¶
𤼵揮洞庭峨峨我得而&KR0243;色遂使幽雲野泉竒舟怪草暨¶
烏獸&KR0393;魚輩皆欣欣熈熈似有知于感遇也至于緇徒羽¶
人有觧真空通氣者襞牋以贈之僊宫佛屋有&KR0149;蹤古跡¶
者拂壁以紀之揮珠抵璣散落人口僅得五十章間以倡¶
和贄獻之句凡一百首雖金石不同其音同歸于雅正黼¶
黻不同其文同成于章施前不見劉白後不見皮陸又何¶
人也子見受代之目盈編而歸獻于帝&KR1377;有駭宸鍳且使¶
湖山之興不披圖而盡見之矣然則君之是&KR0229;也得不為¶
大耒之階乎又何徒勞之歎邪茂苑吏王某同年也序以¶
<pb:KR4d0010_SBCK_007-9a>¶
附之¶
　　　　　神童劉少逸與時賢聮句詩序¶
夫君之所好天必從之物必應之猶影響爾是故虞舜修¶
徳丹鳯䧏其儀穆滿自狂八駿呈其怪善惡之跡休咎之¶
徴斯不誣矣　有宋二葉天子好文之甚者也志重懸科¶
親執文柄淑慝有别升沉靡&KR0059;其間翹楚之士出白屋禠¶
麻衣歩赤墀參黄閤者數多矣與夫集青囊於寢帷題御¶
名於殿柱又相萬也遂使荒服之外獷俗菓其文眀草澤¶
之中比屋化其文教一變至道三代同風不其盛哉東南¶
之秀山川之&KR0149;應我昌運俊民挺生神童劉生蓋其人也¶
嬰孺不群骨貌非俗真麒麟之駒鳯凰之鶵也七歳孤藐¶
<pb:KR4d0010_SBCK_007-9b>¶
　遊干山隂詩人潘閬見而竒之乃引之以語教之以詩生¶
　性如生知辭如老成一聨一詠令人振驚潘生許以並行¶
　誨之不倦且以其兄之子妻之逮十一歳成三百篇求之¶
　古人曾不多讓生又長于聨句敏而能精若虚谷之應聲¶
　洪鍾之待扣也矧餘杭㑹稽號為大郡督轉輸領郡縣者¶
　多朝之名臣矣至于儒素之士緇黄之流往徃有秀民焉¶
　或召生以升堂或隨生以求友出句度以試之窮竒險以¶
　難之生意同預謀語如夙昔應聲而荅旁&KR0002;無人疑孟東¶
　野賈閬仙之徒變其精&KR0149;潜于左右更傳互授以𦔳其言¶
　不然又安得敏㨗清新之若是邪某聞之未甚信一日潘¶
　生與之偕行惠然肯顧因解榻以延之唱詩以驗之然後¶
<pb:KR4d0010_SBCK_007-10a>¶
　知其神矣某&KR0004;試以古人竹節偶相對之句生云花枝忽¶
　並開其&KR0199;對云禽名多自呼比生之句踈矣某又常抱伯¶
　倫之酲病相如之渇因戯曰一廻酒渇思吞海生云幾度¶
　詩狂欲上天偶屬之竒他皆做此意蚌腹有珠待月而後¶
　成木性有火得燧而乃生以劉生之天才過潘生之善誘¶
　成此神異不其然乎某詩集曰佩觹吴縣尹羅君為之序¶
　矣時賢聮句凡數百言&KR0002;無甄收且恐淪墜序以冠之列¶
　之亍右¶
　　　　　　送樂良秀才謁梁中諌序¶
　天下之人背道義而趨𫝑利者衆矣是故權門火炎歸之¶
　如市㪚地&KR0069;冷過而弗顧偷薄苟且率以為常非士君子¶
<pb:KR4d0010_SBCK_007-10b>¶
　謀道狥義烏能矯世而行哉茂苑樂生稟江山之氣爲英¶
　秀之士讀書秉筆務于立言逰聖人之閫域修通儒之事¶
　業傑出江外人無與偕自予作吏長洲言交有日遺書贄¶
　文頗見其志但&KR0002;渉海而輕百谷登岳而小群山又孰知¶
　其汪洋峻極之𫝑歟居一日生挂帆艤舟欵户言别問其¶
　行則曰謁梁公于淮楚也問其故則曰諮學道之消長也¶
　唁謪官之顦顇也噫梁公與古爲徒與時相戾守大方而¶
　中立禀上智而不移顚躓官途三十年矣以至自官僚分¶
　司以貳車左降淮水之涘衡門闐其甑有委塵突無黔色¶
　雖原憲之非病諒賈生之慟&KR0152;聲利之輩輕而笑之但見¶
　長淮湯湯東吴接會使星朝客鱗鱗其舟有能過門而一¶
<pb:KR4d0010_SBCK_007-11a>¶
顧又何人哉生之往矣其有㫖乎𢹂&KR0313;編之文陳亟丈之¶
禮弔擯斥之賢非謀道者邪鄙權豪之門非狥義者邪昔¶
余重生之文今余知生之行矣先是梁公之牧蘇也撫民¶
之餘待士尤謹延譽後學激勸逺人于時樂生居客之右¶
亦猶常衮亷問閩川引歐陽詹以為上客閩人始舉進士¶
今昔相望曽何愧與生之是行也得非士為知己者邪武¶
丘草萋吴苑波渌行春色態濛濛着人去登龍門再見君¶
子請益之外幸道我伏膺之志焉¶
　　　　　送許製歸曹南序¶
士君子脩辭立誠必先之以孝悌孝悌著而後忠可移矣¶
反是道者吾何取焉頴川許生大族也先君以學古入官¶
<pb:KR4d0010_SBCK_007-11b>¶
終州縣之職齊魯濟汶間至今號為亷吏仲父季父俱擢¶
進士第有大才而無顯位惜哉是以高門之慶鍾於子孫¶
焉元昆今曲臺愽士&KR0018;大名於天下長塗逺馭未易知也¶
先是愽士之釋&KR0260;也&KR0024;秋官&KR0122;於江陵再命為均陽倅先¶
夫人以衰老之年樂處郷曲故板輿不行留生以侍左右¶
盡生事死葬之禮則生之孝可知矣博士之立朝也通理¶
於蘇命生偕行以幹家事盡在原禦侮之義則生之悌可¶
知也噫生行已光而名未立矣矧皇上嗣位已來登進士¶
第者不下千餘人顧生之懐能無戚戚乎然生行周業茂¶
于人無媿將見受郷老薦取太常第猶抵掌爾然後以孝¶
悌之行移之於國則忠又可知矣豈以先後為意哉江梅¶
<pb:KR4d0010_SBCK_007-12a>¶
　弄黄江雨飄白别酒未盡征帆屢移平蕪逺山連袤千里¶
　之子于役相别何之曹無禮義之國也至止之日慎其交¶
　焉斯所謂以言之送也生勉之¶
　　　　　　贈别鮑秀才序¶
　皇家耕耤之&KR0010;僕始自&KR0733;評擢&KR0024;諫官分直于太史氏越¶
　三月以家&KR0009;江都告假迎侍亦旣遂請㳂流而東至止之¶
　日㑹同年光禄丞河東薛公(昭)屈文學之才職𨵿市之稅¶
　評文話&KR0199;洽然得明公出文數十章即進士鮑生之作也¶
　命題立意殆非常人其爲學也依道而㨿徳其爲才也通¶
　古而逹變其爲識也利物而成務求之廣場未易多得僕¶
　固願與之交且賀薛之能知人矣翌日縫掖而來光我衡¶
<pb:KR4d0010_SBCK_007-12b>¶
　蓽風骨俊茂言論閑雅非風塵之人徴其氏族乃明逺之¶
　裔耳世以儒術為事先君𨽻錢氏為陪臣國小而才大故¶
　功弗之立歸朝終大僕丞位卑而道屈故&KR0159;及後昆其有¶
　後于　宋乎不然又安得冨生以天才遇生以昌運乎先¶
　是　皇上即位已來䇿試貢士必親臨之是&KR0010;始委有司¶
　冝如故事上且曰予官人牧民十有四載歇貢舉取士者¶
　實五年重以郡縣至廣吏官多闕刺史二千石絶辟命之¶
　路公卿大夫無資&KR0315;之恩雖九品下僚一邑小吏必由鄉¶
　舉而後進茍求備以取人則其如庻官何是以四科之中¶
　所尚文行三事之内兼採言兒或門閥淪墜者&KR0071;其絶以¶
　第之或&KR0163;屋裏晩者哀其窮以與之得人旣多矣&KR0024;吏旣¶
<pb:KR4d0010_SBCK_007-13a>¶
　足矣是用𨤲革復以典&KR0595;凡今取才必率英髦所以慎名¶
　器而激風俗也天下寒後聞而樂之夫如是生何患於窮¶
　乎青紫之貴可俯而拾之矣江梅墮校溪竹飜籜困旅火¶
　以何適縻王爵以言歸廣陵秋風望子之隨計曲江春色¶
　見子之必榮其間勤道以自強加飡以自愛勿辜我名聲¶
　之望爾生勉之¶
　　　　　　送榮禮丞赴宋都序¶
　鴈池國東之巨屏也天啓我祖封于商丘玄徳升聞乃授¶
　周禪旣建大號斯為名藩必求親賢用錫茅土重始封也¶
　今上嗣統以來或以儒官承其乏繫于才而不繫于位矣¶
　故朝之能臣相望前後葢孟諸域中之大藪征賦寔繁汴¶
<pb:KR4d0010_SBCK_007-13b>¶
　流天下之通津漕運斯在不有餘及孰能𨤲之端拱元祀¶
　春二月詔以曲臺丞榮公出蒞于宋旌汶陽之善政也公¶
　之文行門地吾儕仰之吾君知之是以丑牓之中擢進士¶
　第者有四人焉父子兄弟燦乎士林昔社正倫一家三秀¶
　當時猶&KR0091;爲盛方我茂族不其逺哉是行也宋居其㤗乎¶
　青門暁晴皇華啓行隋岸栁翠浚効草平駕騑騑之四牡¶
　别峨峨之五城撫臨近輔利澤編甿君之望也公之職也¶
　可不勉哉¶
　　　　　　集賢錢侍&KR0048;知大名府序¶
　夫序君臣明善惡莫大乎國書故曰史館重備顧問預宴¶
　&KR0059;莫親乎書殿故曰集賢清至於天官品藻士流京尹禁¶
<pb:KR4d0010_SBCK_007-14a>¶
# SB1_0808-154.png
