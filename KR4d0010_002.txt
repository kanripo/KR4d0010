# -*- mode: mandoku-view; -*-
#+TITLE: 小畜外集
#+DATE: 2015-09-11 08:42:28.652416
#+PROPERTY: ID KR4d0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0241-008小畜外集-卷第八.
<pb:KR4d0010_SBCK_002-1a>¶
　王黄州小畜外集&KR0195;第八¶
　　　　　雜文¶
　　　　　　　海說¶
　　　　　　　拾簡牘遺事¶
　　　　　　　諭交趾文¶
　　　　　　　弔稅人&KR0163;文¶
　　　　　　　續戒火文¶
　　　　　　　䨇鸚誌¶
　　　　　　　詛掠剰神文¶
　　　　　　　單州成武縣行宫上梁文¶
　　　　　　海&KR0003;¶
<pb:KR4d0010_SBCK_002-1b>¶
凡物有納者必有所出海吾見其納也未見其出也然則¶
彌天地更萬世滔滔百川靡晝夜而東注雖海之鉅者庸¶
能不滿溢乎伯陽謂海為百谷固為王矣固善下矣然不¶
獨有所納抑亦有所施也猶聖人之道日用而不知故朝¶
夕&KR0013;海之澤者曰海之功也何以朙之海涵虗東荒宻邇¶
&KR0665;谷毎日浴于淵而氣騰乎天由是蒸而&KR0243;者謂之露&KR0821;¶
而霈者謂之雨飛而結者謂之霜飄而㪚者謂之雪雨露¶
之生成雪霜之収藏是萬物朝夕&KR0013;海之澤也明矣譬設¶
爨于釡蓋之以盎&KR0498;則釡未沸而盎&KR0498;已濡矣物之小者¶
猶爾况巨浸乎故曰不獨有所納抑亦有所施也或謂方¶
載萬里海在一隅豈海之澤能備于天下邪噫海旣為王¶
<pb:KR4d0010_SBCK_002-2a>¶
矣則以五湖爲五侯以九州為九伯以四瀆為四岳至于¶
池沱沼沚陂澤浦藪皆附庸也故五侯得以專其惠九伯¶
得以供其職各以其所屬土地分野而為雨露以生成之¶
為霜雪以&KR0053;藏之斯亦上尊王室而旁市民利也誠所謂¶
有所納而必有所施者爾故古之王者厚往薄來以恩信¶
御天下不敢侮于鰥寡況諸侯乎故禹㑹塗山玉帛萬國¶
未聞禹之盈而覆滿而溢也蓋所納鮮而所施廣矣商受¶
積粟渭橋聚財鹿臺知所納而不知所施故&KR0313;而覆滿而¶
溢亦冝矣是知海不特以柔逺而為尊亦以惠物而能永¶
是以屯其膏者易象有悔竭其澤者詩人攸譏自秦郡天¶
下恩苦惠乾食民&KR0002;&KR0094;呑國&KR0002;鯨六䧺之&KR0017;餒而不祀兆¶
<pb:KR4d0010_SBCK_002-2b>¶
民之首懸而不解漢用晁錯削奪諸侯親親之恩絶于上¶
憧憧之賦疲于下厚歛自足多藏取亡吁可惜哉以至天¶
道用違人心以離春露之不滋夏雨之不時秋霜之不令¶
冬雪之不正怨氣積而為驕陽謗言振而為迅雷餓膚㪚¶
而為飛蝗戰骨化而為&KR0064;電㓙荒盗饉良由是歟嗚呼人¶
君者大海也諸&KR0049;者江湖川澤也兆民者百榖草木也人¶
君善下則諸侯歸之國君利下則兆民戴之苟有所納而¶
無所出知其積而不知其施則諸侯叛兆民亂矣又焉能¶
長乆乎如是則為天下者無于人鑒當于海鑒¶
　　　　　拾簡牘遺事¶
秋鄭饑鄭伯使子産如宋乞糴宋亦辭以饑子產還舎于¶
<pb:KR4d0010_SBCK_002-3a>¶
葛(葛鄭/地)遇田父之私者召而與之語曰父老矣㓙荒水旱¶
悉嘗之今兹國饑君使不佞如宋乞糴宋復以饑辭我(句)¶
以今計稔　逾月之食國&KR0005;若之何對曰吾農夫也皆嘗¶
計于家未嘗計于國子産曰願聞家之&KR0003;對曰歳在陬觜¶
鄭巳饑矣&KR0081;有公孫氏吾之婚姻也井田車賦非不侔也¶
嬰耋丁壯非不等也播植儲蓄非不同也然公孫氏之子¶
㤗于惰者也食非甘弗食也衣非鮮弗衣也雖有終歳之¶
蓄不數月而廪已虗矣由是有老而擠于溝壑者壯而為¶
人傭賃者㓜而斃于餓殍者吾是歳之不足也命僮&KR0032;之¶
可去者去之&KR0159;弔之可絶者絶之犬鷄羊豕可市者市之¶
丁壯之勞者精其食(音/寺)以充之嬰耊之&KR0278;者半其菽以供¶
<pb:KR4d0010_SBCK_002-3b>¶
　之故卒歳而家無菜色焉是吾之計于家也國則吾不知¶
　噫吾又聞宋鄭耦國也今宋飢鄭亦饑矣唯儉者能存之¶
　合以吾之公孫氏為戒乎子産歸以告(句)鄭伯遂命貶餚¶
　膳節車服宫掖之冗食者出之官吏之不急者廃之减廐¶
　馬之粟去坊集之胾削聘㑹之儀寝宴享之禮是歳也鄭¶
　國饑而不困傳言農鄙之言不可棄也¶
　　　　　　諭交趾文¶
　皇上之嗣位之五祀國家將取交趾歳貢賤臣王某謹頓¶
　首上言請為文以喻之曰夫中夏之于蠻貊猶人身之有¶
　四肢也運動伸縮隨諸人心故曰心為帝王之謂矣苟一¶
　手一足間血脉有滯筋骸不寕則必藥餌以攻之攻之未¶
<pb:KR4d0010_SBCK_002-4a>¶
和則必鍼砭以逹之非不知藥餌否口而鍼砭破膚也蓋¶
所損寡而所益多矣君天下者其猶是歟我¶
太祖皇帝受禪于周啓國在宋聲明文物一變及古居帝¶
王之位視蠻貊之病故一之二歳藥庸蜀餌湘潭三之四¶
&KR0010;鍼廣越砭吴楚筋骸血脉渙然小康非王者神機睿略¶
疇能至于此乎洎　我后嗣守丕基躬覽庶政以爲井汾¶
者心腹之病也茍心腹未治四肢庸能治乎于是錬仁義¶
之藥餌修道徳之鍼砭大瘳于并一進而愈九州四海旣¶
康且寜顧爾交州逺在天末實五服之外亦四肢之餘譬¶
之于身猶一指爾雖一指有患聖人得無念乎是用開爾¶
昏庸&KR0013;我聲教爾其從乎沈在有周白雉來獻降及炎漢¶
<pb:KR4d0010_SBCK_002-4b>¶
銅柱高標至于皇唐常曰内地唐末多難未遑區平今兹¶
聖朝盂覆萬國太平之業亦旣成矣封禪之禮將以修矣¶
俟爾至止康乎帝躬爾無向隅為我小恙俾我為絶蹯㫁¶
節之計用屠爾國悔其焉追矧夫爾水生珠我沉于泉爾¶
巖孕金我&KR0162;于山非利爾之寳也爾民頭飛我有車馬爾¶
民鼻飲我有酒食用革爾之俗也爾民㫁髮我有衣冠爾¶
民鳥語我有詩書將教爾之禮也煌煌炎洲煙蒸霧煑我¶
飛尭雲灑爾甘雨湯湯瘴海雲焼日鎔我張舜琴扇為薫¶
風爾天星辰人謂不識我廽紫㣲使之拱極爾地魑魅人¶
懼其恠我鑄大鼎使之不害出爾島夷觀明堂辟雍乎脱¶
爾卉服視華衮山龍乎爾其來乎無逺厥辜方將整其軍¶
<pb:KR4d0010_SBCK_002-5a>¶
徒戒其鉦皷向化我其赦逆命我其伐惟向背&KR0123;㓙在爾¶
審¶
　　　　　弔稅人&KR0163;文(并序)¶
峽口鎭多暴虎路人過而罹害者十有一二焉行&KR0229;者目¶
其地曰稅人&KR0163;言虎之&KR0366;人猶官之稅人因為文以弔之¶
其辭曰¶
虎之生兮亦禀亭毒文彩蔚以錦爛睛眸赫其電燭&KR0050;利¶
鋒起牙張雪矗巖乎爾游溪乎爾育匪隠霧以澤毛惟咥¶
又而嗜肉豺伴貙鄰林潜草伏嘯生習習之風視轉耽耽¶
之目始有霜徑晨征隂村暮宿爾必&KR0366;以療饑㗖而充腹¶
骨委溝壑血膏林麓恨魄長徃悲魂不復旅人無東海之¶
<pb:KR4d0010_SBCK_002-5b>¶
勇&KR0276;婦起太山之哭至使賈說商談飛川走陸職彼獸之¶
攸&KR0064;示斯&KR0163;之所酷&KR0016;者為之鞭蹄車者為之膏軸鈹者¶
謂之發刄弧者謂之挾鏃來之者有備過之者在速鮮不¶
魄駭魂驚而神飜思復者哉於戯虎之&KR0366;人也止於充腸¶
官之稅人也幾於敗俗則有泉湧鹿臺之錢山積巨橋之¶
粟周幽厲之不䘏漢&KR0074;靈之肆慾是皆&KR0053;太半以充國用¶
三夷而禍族牙以五刑&KR0050;以三木摶之以吏咥之在獄馬¶
不得而馳其蹄車不得而走其轂鈹在匣以誰引矢在弦¶
而莫屬斯&KR0163;也大於六合斯虎也害於比屋雖有黄公之¶
力莫得而戮雖有卞荘之㦸豈得而逐必在乎立道徳而¶
爲㦸為刄張仁慈而為穽為機俾爾獸之馴&KR0368;見我&KR0163;之¶
<pb:KR4d0010_SBCK_002-6a>¶
　坦夷乃芟&KR0495;薙惡除澆滌漓帝道以之蕩蕩人心以之熈¶
　熈自然來騶虞之仁獸返淳風兮庶幾¶
　　　　　　續戒火文¶
　成公綏有戒火文似未盡其義因&KR0435;其辭以矯之¶
　天埀象兮火曜斯備惟聖人兮則之而鑚燧俾回禄之所¶
　掌設离宫之正位祝融尸以行令炎帝命而為紀就乎燥¶
　苦乎味司爟布政以救疾燧人化食而興利旣炎崗而滅¶
　亦燎原而熾蹈之者死望之者畏雖濟世以彰徳亦興災¶
　而作沴始有問馬于魯廐照燕于昊宫社鳥鳴以啁唧池¶
　魚涸而噞喁秦陵則三月不息&KR0051;庫乃一夕而空焦光卧¶
　室以煙勃麋竺還家而㷔烘鮮不物逐炤落家隨燼紅孰¶
<pb:KR4d0010_SBCK_002-6b>¶
　展禳除之力孰施撲滅之功于是陳畚挶以在外設綆&KR0498;¶
　以居中或命酒以三噀或用馬於四鄘積水器以為禦表¶
　火道以遐通塗屈之戒斯設曲突之言是從正(平)徒&KR0357;&KR0357;¶
　以展力火正兢兢而責躬濟惟濡幕以相待去藁徙蒭而¶
　告&KR0168;我有斯命人誰不供斯亦失其夲而得其終也殊不¶
　知室如燬者焚于民兵不戢者焚于身斯火也防之在徳¶
　救之在仁省征賦之煙熖去侵伐之蒭薪禮樂興而緶&KR0498;¶
　斯具刑政明而畚挶是陳如此則除害於六合防災于四¶
　隣又烏有煨燼萬國而煙煤兆人者哉然後劔無電以飛¶
　&KR0051;書不&KR0069;而滅秦救綿山之直士&KR0182;滎陽之烈臣鄙象燧¶
　以休設惡雉頭而必焚俾夫烽静六海煙清四垠則為國¶
<pb:KR4d0010_SBCK_002-7a>¶
為家者無忽扵斯文¶
　　　　　䨇鸚志¶
鸚之為鳥惠而能言也人悉之矣故豪門右宗持金市之¶
以為耳目之玩羅者　于其利也必生致之以求善價或¶
衣衿鮮翠喉苦嗚爽者徃徃邀千金之直癸未歳予䇿名¶
輦下與同年觴于旗亭有置鸚而鬻者因評其直將市之¶
俄有丐嫗曵杖而来者熟視鸚而泣悲不自止余因詰之¶
則曰嫗少賤為某使之女奴惟飲食是掌侯家嘗豢二鸚¶
以金籠錮之置庭之左右廡下至于飲啄嫗實主焉其一¶
善言侯頗爱之其一終&KR0010;不能出一言侯則曰鸚之爱飬¶
于人以其能言爾不能言者是尸吾泉粒也不如釋之因¶
<pb:KR4d0010_SBCK_002-7b>¶
釋其不能言者由是善言者愛愈厚時嫗㓜在侯家以賤¶
附責温于身而不知衣之出飮于腹而不知食之自飯之¶
餘者雖椒桂之味必覆于地饌之善者雖膏梁之美或&KR0300;¶
于&KR0126;而妾盖婢隠侯莫得而知矣無何鸚&KR0060;窺之俟侯至¶
輙以實告而侯則笞嫗嫗忿其䜛于已也因夜盗啟籠拉¶
其頸而斃告以&KR0064;卒侯命&KR0287;之洎侯得罪竄逐嫗以賤不¶
見殺放從于良將求其匹人則棄其老也將復于奴人則¶
忌其㓙也流離民間以乞丐自給今之覩市鸚者思疇昔¶
之事嫗是以泣余因歎曰言雖俚事雖鄙可為君子之戒¶
也且夫鸚之不言非全身逺害乎鸚之能言非訐以為直¶
之謂乎嫗之斃鸚非惡直醜正之謂乎且念古之小人居¶
<pb:KR4d0010_SBCK_002-8a>¶
大用者尸廟堂之位素鍾鼎之食人之言者豈特害其身¶
亦得赤其族又何啻嫗之斃鸚也是以志之¶
　　　　　詛掠剰神文(并序)¶
予隣有右族蔵鏹巨萬毎月哉生明之二日且必觴醪豆¶
胾以&KR0021;于庭具&KR0083;蚨繪駿以焚之煙氣坌勃翳于手舎詢¶
其所祀則曰隂君命神掠民之羡財籍數于冥府備人之¶
沒將得用矣吁予甞稽祀典無是說此僅出巫覡之言爾¶
神乗是邪遂為文云¶
氣之結也清其臣濁其民氣之㪚也愚爾&KR0017;賢爾神生則¶
上輔君而下活人&KR0255;則咎乎&KR0075;而祉乎仁茍反是者不臣¶
之臣不神之神夫何可云民不足神弗能福民有餘神奚¶
<pb:KR4d0010_SBCK_002-8b>¶
掠諸彼羡者豪珠倉璧敖貸十償百刳脂剔膏渇反弗飲¶
(去)池然渌醪饑親弗食(音/似)岳然芳肴紅葩碧卉宅嘗不毛¶
羅雲　雪手嘗不繰非豪之羡乃民之羡神果掠之&KR0244;為¶
神勞彼羡者貴附權挾位飲凍奪寒装妖覆女刮饑偷饑¶
饜僕飫&KR0032;朱丹塈門且壯且麗蒭粟盈廐孰種孰藝非貴¶
之羡亦民之羡神茍掠之祗取神媿賢者其辱不足如足¶
宅環其堵門横其木居有藜牀出無繡轂衣乎敗綈膳乎¶
脱粟耕而後食不慙乎豐年之榖學而後仕不媿乎有道¶
之禄唯榖唯禄是必享祖宗而養親族烏敢私蓄神何掠¶
哉神何掠哉神豈肆虐貴有所與神豈受賂&KR0002;然則逸者¶
處逸苦者罹苦孰曰天之道有餘損而不足&KR0024;哉夫其不¶
<pb:KR4d0010_SBCK_002-9a>¶
知豪之羡貴之羡皆民之羡也神奚&KR0216;取神雖戾天又不¶
念天之民神之主茍害其主神將安處神何掠哉神何掠¶
哉¶
　　　　　單州成武縣行宫上梁文(太平興國九年)¶
&KR0060;以七十二家管仲記升平之迹干八百處&KR0074;譚述紀録¶
之文蓋以三者易姓之&KR0004;必受命而改制天下太平之後¶
乃加厚而増高煥乎皇主之大猷倬彼古今之荗典粤自¶
唐風不競巣㓂&KR0064;興伏莽之徒盡聞鷄而夜舞掲竿之士¶
思逐鹿以横行皇綱於是&KR0093;棼黔首以之&KR0050;割求小康之¶
不暇廢大禮以誠冝　我國家運&KR0063;千齡化敷九有天人¶
克正虗危朗而宗廟安地寳方登河洛清而圖書出垂衣¶
<pb:KR4d0010_SBCK_002-9b>¶
裳於尭殿走玉帛於塗山一戎而倒載干戈萬國而混同¶
文&KR0100;制禮作樂亦旣表於成功降禪登封尚未行於舊典¶
望介丘而黯色見率土之翹心遂使百辟具僚八荒夷長¶
雜沓緇黄之衆龍鍾耆父之人共傾葵藿之心來和鳯凰¶
之闕露封章而三進對旒冕以遷延同歌時邁之詩請展¶
告成之禮皇上俯從人欲上荅天休鳴鸞特議於省方御¶
路聿修於行闕莫不務崇儉徳屢降詔條圬墁&KR1617;劂之人¶
來從公府欀桷棟梁之用出自神州見萬乗之為心無一¶
人之勞力單州成武縣者城惟古戴地即梁丘左&KR0029;宓堂¶
子賤彈琴之日右鄰曹國文公觀脇之&KR0022;牧鴈之沼&KR0222;於¶
前俘玉之丘亘其後澤通魯甸入哀公西狩之郊郷號漢¶
<pb:KR4d0010_SBCK_002-10a>¶
泉　武帝東封之井地征人事可得略諸監修殿直孫公¶
貴連七里家門可&KR0071;於金張内品梁公位列黄門&KR0020;望¶
齊於冀石知縣邢州觀察推官崔公&KR0004;筵曵履依王儉之¶
紅蓮百里字人憶陶潜之黄菊咸能戮力遂致僝功擇嘉¶
辰而先駕虹梁迎聖日而得開象闕莫之敢指無得而踰¶
爰陳善禱之文用壯非常之事兒&KR0048;偉¶
抛梁東東去金根御六龍祥雲未出叅天嶽喜氣先生見¶
日峰¶
抛梁西西來鳯蓋拂雲霓祈福不勞藏玉牒禮天湏至用¶
金泥¶
抛梁南瘴海朱方化巳覃願獻江茅藉鄗&KR0112;競誇西鯀與¶
<pb:KR4d0010_SBCK_002-10b>¶
東䳺¶
抛梁北榆塞黒山兵久息&KR0135;&KR0021;歡呼郡邸中荷氈舞抃圓¶
丘側¶
抛梁上瑞彩祥煙擁天仗丹鳯黄麟隨輦行萬歳三聲滿¶
山響¶
抛梁下㣲雨輕風導仙駕巖前竒獸縱逰嬉山畔神光生¶
晝夜¶
伏願抛梁之後我皇功格上帝恩流溥天&KR0022;家兮如松竹之荗子¶
孫兮如&KR0050;&KR1705;之綿赫赫兮登三而邁五巍巍兮君聖而臣¶
賢同北辰兮居大等南山兮不騫庶齊休於天地垂萬祀兮干年¶
王黄州小畜外集卷第八¶
