# -*- mode: mandoku-view; -*-
#+TITLE: 小畜外集
#+DATE: 2015-09-11 08:42:28.735317
#+PROPERTY: ID KR4d0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0241-010小畜外集-卷第十.
<pb:KR4d0010_SBCK_004-1a>¶
王黄州小畜外集卷第十¶
　　　　箴讃頌¶
　　　　　　端拱箴¶
　　　　　　　平陽公主㫁¶
　　　　　　刻石為丘行恭讃¶
　　　　　　杜伏威傳讃¶
　　　　　　李白冩真讃¶
　　　　　　潘閬詠潮圖讃¶
　　　　　　栁賛善冩真讃¶
　　　　　　北狄來朝頌¶
　　　　　　續酒徳頌¶
<pb:KR4d0010_SBCK_004-1b>¶
　　　　　端拱箴¶
天生蒸民樹之司牧開物成務膺圖授籙爲君實難惟辟¶
作福在以欲而從人不以人而從欲位旣尊大時惟開㤗¶
漸忘焦勞或生&KR0520;怠乃有諫諍乃陳箴誡箴誡惟艱斥君¶
之過諌諍惟艱救君之禍君或好諫臣亦何患臣或盡忠¶
君何不從君臣之義今古攸同普天之下人誰不賔如父¶
如母爲妾爲臣虐之則讎撫之則親是以王者可畏非民¶
率土之濵物何不足乃犀乃貝惟珠惟玉寒不&KR0013;體餒不¶
充腹是以聖人所寶惟榖無侈乗輿無奢宫宇當念貧民¶
室無環堵無崇臺榭無廣陂池當念流民地無立錐御服¶
煌煌有采有章一裘之費百家衣裳御膳郁郁有梁有&KR0079;¶
<pb:KR4d0010_SBCK_004-2a>¶
一食之用千人口腹勿謂豊財經費不節湏知府庫聚民¶
膏血勿謂強兵征伐不忠須知干戈害民稼穡賞罰者國¶
之大柄喜怒者人之常情賞雖由已勿因喜而行罰雖在¶
我勿因怒而刑喜賞惑濫虧損天鑒怒刑不正枉屈人命¶
大臣元老經&KR0022;論道禆&KR0024;聦明于何不照樂成尹夀所以¶
爲其師友小臣閹官執巾天&KR0981;干識政事于何不亂竪刁¶
易牙所以敗其&KR0022;家孰爲君子先人後已信而用之斯爲¶
至理孰爲小人害物謀身察而斥之斯爲至仁無好人辯¶
或有虚誕喋喋之言侈而多訕無惡人訥或有淳質期期¶
之口直而不屈浮圖之教乃戎乃蕃漢明之際始入中原¶
行之旣久存而勿論匈奴之種無義無仁秦皇之後常苦¶
<pb:KR4d0010_SBCK_004-2b>¶
邉塵禦之以道踈而勿親計口授田兼并何有是謂仁政¶
及于黔首約人署吏侵渙則少是謂能官惠于無告父天¶
母地日兄月姊乃郊乃禋勸其孝悌左輔右弼前疑後丞¶
一　舉一動戒其驕矝罔或明察政體用傷㒺或施紊國經¶
不張行乎大中之道漸乎無何之郷游神乎簡易之域息¶
慮乎清浄之埸斯則妙有垂之無疆誰謂古道軰而不還¶
君或行之是亦非艱誰謂淳風去而不返君或&KR0071;之是亦¶
何逺慎始則多克終蓋鮮朽索當手覆車在眼庸庸祗祗¶
兢兢戰戰小臣司箴敢告旒冕¶
　　　　　平陽公主讃(并序)¶
禮男子之生懸桑弧蓬矢以射天地四方謂其有四方之¶
<pb:KR4d0010_SBCK_004-3a>¶
志爾詩則云乃生女子載弄之瓦夫如是則男女之職區¶
以别矣然周之十亂有婦人焉余觀文母之下修蘋藻之¶
禮組紃之事者世則有　及其立命世之勲與武臣之列¶
者未之見也稽諸史傳平陽公主之謂乎高祖方舉義旗¶
平陽實爲内&KR0063;募集武臣分㪚家財英䧺于是悅隨㓂盗¶
以之胥㑹復能申明法　禁止侵漁人心大歸兵&KR0020;大振¶
卒見削平多壘底定京師䇿勲特賞於軍功封邑固殊於¶
地主以至生&KR0153;佐命死列功臣酬矢石之勞如皷吹之樂¶
禮官考謚太常具儀比夫乗金根之車賜緑綬之服者一何¶
貴邪爰閱舊史英風&KR1006;然叙而費之以旌懿範賛曰¶
於鑠高祖篤生貴主内持柔順外奮英武隋室之亂人罹¶
<pb:KR4d0010_SBCK_004-3b>¶
其苦太原之兵以義而舉公起于外主應乎内僮&KR0032;悅隨¶
㓂盗胥㑹我有財業分濟貧乏禁止侵掠正吾兵法我有¶
脂澤弃而不飾躬親金皷張吾兵力天下尅定功&KR0153;佐命¶
生有名位&KR0089;加皷吹人曰有光我亦無愧女子之事曰工¶
曰容我以戰代人胡我同婦人之貴從夫從子我以翊載¶
人胡我比運應千年功&KR0153;十亂賢妃何頌列女何傳式昭¶
英風叙而爲賛¶
　　　　　刻石爲丘行恭讃(并序)¶
聖人創經綸之業起草昧之時雲雷方興屯難必作乃有¶
忠果武勇之士以救之逺徵諸漢則舞陽出鴻門之厄脱¶
高祖綴旒之危近㣲諸唐則行恭援北印之律免太宗累¶
<pb:KR4d0010_SBCK_004-4a>¶
&KR0401;之禍忠勇同貫一何偉歟于時世充向隅為&KR0055;溝高壘¶
之計文皇入敵立擢&KR0289;䧟陣之功無何諸&KR0016;限于長堤御¶
馬中于流矢行恭乃下馬拔箭徒行格人力衛乗輿直出¶
行陣大呼雷吼長刄雪飛觀者(為)之骨寒向者為之草靡¶
奮匹夫之命輕&KR0002;鴻毛救萬乗之尊急于虎口論功受賞¶
我無媿焉貞觀中思念功臣追&KR0355;貞石具人馬之扙立陵¶
闕之前以勸後人垂之不朽豈比夫金鎔范蠡事主見譏¶
於鮮終寳裝徳林思賢徒留其虗語者哉再楊英㮣賡以¶
賛云¶
赫赫丘公有勇有忠勇則排難忠惟匪躬洛陽之壁旣高¶
旣崇狂賊未下肆&KR0064;憑&KR0495;北印之陣載羅載籠聖人輕進¶
<pb:KR4d0010_SBCK_004-4b>¶
䧟陣摧&KR0289;飛矢中馬從雲失龍致命何人壯哉行恭大呼¶
如雷徒行若風揚刄却敵㧞箭成功孰為崑山柱天不傾¶
執為長戈捧日在中䇿勲勸能受賞増封患難之際我無¶
茍免理平之世我惟令終青史之上人誰我同能執干戈¶
以衞社稷思之不見刻以貞石&KR0192;乎英姿貞爾神色由之¶
有勇奡之多力不得其死實有慙德石也雖堅有䧟有泐¶
賛以旌之垂于無極¶
　　　　　杜伏威傳讃(并序)¶
日之于天也猶君之于月也及其夜則群星熾焉大明生¶
東群象無敢出出則為　天且譴之而隕之為石矣民之¶
戴君也其由是歟故書(云)庶民惟星爾君之明也則耕田¶
<pb:KR4d0010_SBCK_004-5a>¶
鑿井皷腹于畮隴間資山澤之利輸&KR0112;稷之稅熈熈焉不¶
知帝力君之昏也則掲竿脫耒攘臂於草莾中聚犲狼之¶
徒僣王公之號忷忷焉&KR0060;弄神噐然而識上玄之命垂沒¶
世之名者蓋鮮矣哉在昔隋運將終皇綱自紊萬乗恣江¶
都之幸六師困遼海之征唐公義旗奄宅京邑李宻僣號¶
&KR0060;據洛倉由是世充建德黒闥武周之輩狐唱梟和蝟芒¶
而來肉視蒼生幅裂赤縣改元僣位者不下數十人其餘¶
稱公侯者蓋不可勝計其間藴興亡之先見知曆數之所¶
歸委身事君以取冨貴善終垂&KR0073;赫乎功名者杜公一人¶
而已始其併海潮之兵止勞緩頰梟破陣之首易於返掌¶
䧟宋顥於大澤辱陳稜為老嫗盡有江東之地半傾天下¶
<pb:KR4d0010_SBCK_004-5b>¶
之&KR0020;一何壯哉復能上表于越王尊帝室也聽命于太宗¶
識天時也破汪華于宣歙獻子通于京師蓋其義也然後¶
捨百萬之師扶九五之位預宗政之屬籍居師保之重地¶
俯仰北面盡臣子之心蓋其賢也且其委䧺誕之兵權知¶
人之謂也拒化及於封爵耻恶之謂也雖見累于公祏豈¶
不宻也哉故天用文皇以雪之俾夫輔翊之功與唐共盡¶
不其偉歟吁自李宻而下亂者殆乎百人皆&KR0064;用強兵力¶
抗天道卒至㫁首領膏椹鑕千古之後謂之狂賊廻望我¶
公何其遼哉唐史傳公之名在蕭銧之下褒貶之義恐為¶
未然因賛以旌之其辭曰¶
噫嘻有隋其政下衰中原亂離乃有唐徳亂者不息是曰¶
<pb:KR4d0010_SBCK_004-6a>¶
狂賊杜公知變獨有先見委身北面&KR0004;據江東為英為䧺¶
如虎嘯風終歸帝里為臣為子如魚得水唯皇賞酬貴居¶
王侯與唐同休余尋信史善惡同貫是以復賛¶
　　　　　李太白真讃(并序)¶
予嘗讀謫仙傳具得其事始而隠以俟命也中而仕以求¶
用也終而退以全身也又嘗讀謪仙文㣲逹其㫖頌而諷¶
以救時也僻而奥以矯俗也清而麗以見才也而未識謫¶
仙之容可太息矣恨不得生于天寳間與謫仙挈書秉毫¶
私願畢矣有時沐肌濯髪齋心整衣屏妻孥清枕簟馨鑪¶
以祝拂榻而寐意者求告夢而覘仙姿也䖍㓗逾月禱之¶
弗徴噫凡目無分而覘之邪仙客無&KR0149;而察之邪人欲方¶
<pb:KR4d0010_SBCK_004-6b>¶
切夭從忽來丁丑中澣倅高平趙公即故相之子也旣莅¶
厥職因而造焉公暇之間語及皇唐文士予以謫仙為首¶
稱云得其真出以相示予乃彈冠拭目拜而窺之宿素志¶
心於是併遂觀乎謫仙之形態秀姿清融融春露暁濯金¶
莖謫仙之格骨寒氣&KR0033;冷冷碧江下浸秋石仙眸半&KR0661;醉¶
魄&KR0004;爽海底驪龍眠濤枕浪仙&KR0209;狂撣霓裳任斜松巔皓¶
鶴宿月棲霞龍竹自&KR0157;烏紗不整異貌無匹華姿&KR0002;生真¶
所謂神仙中人風塵外物者也亦旣&KR0244;願能無述乎且夫¶
畫充國之形頌而羙徳寫曼倩之質讃以紀功矧我謫仙¶
之文行哉遂為讃曰¶
　　　仙之來兮峨眉扄　曳素衣兮逰紫庭¶
<pb:KR4d0010_SBCK_004-7a>¶
　　　仙之去兮&KR0016;長鯨　拂霞䄂兮歸滄溟¶
　　　雲濤雪浪圍蓬瀛　是誰仙筆留其形¶
　　　國風缺敗誰&KR0071;聲　空有鶴態高亭亭¶
　　　　　潘閬詠潮圖讃(并序)¶
賈閬仙以奪卷之忤謫于長沙李洞鑄其像以師之孟浩¶
然以上書之句弃于襄陽王維圖其形以觀之故能使窮¶
辱之土彌光風雅之道不墜清&KR0148;未盡竒人&KR0071;生處士潘¶
閬得之矣䖏士緫角之歳天與詩性故親族駭其語焉弱¶
冠之年世有詩名故賢英服其才焉今内翰廣平宋公(白)¶
贈詩云宋朝歸聖主潘閬是詩人其見許也如是䖏士自¶
序吟詩云髮任莖莖白詩湏字字清又貧居詩曰長喜詩¶
<pb:KR4d0010_SBCK_004-7b>¶
無病不&KR0104;家更貧又峽中聞猿詩云何湏三呌絶已恨一¶
聲多又&KR0152;髙舎人(楊)詩云生前是客曽&KR0300;卷死後何人與¶
撰碑又&KR0009;張詠詩云莫嗟黒&KR0066;從頭白終見黄河到底清¶
又臨江亭詩云醉卧豈能妨鷰雀狂吟爭不動魚龍寒苦¶
清竒多此&KR0124;也然趣尚自逺交逰不群松無俗姿鶴有仙¶
格脫屣&KR0163;屋恥原夫之流棲心雲泉有終焉之計言念吴¶
越跨江而來錢塘㑹稽賣藥自給因賦浙江觀濤之什稱¶
為冠絶今太子中舎李公(允)以春宫之臣被墨綬之貶好¶
竒尚異有古人風乃出輕綃徴彩毫　彼詩景懸為句圖¶
飛翰走僮以越荗苑且曰&KR0002;得吴縣序之長洲讃之可垂于¶
不朽矣㑹予卧病不果疾間之日復出圖以閲之誦詩以味¶
<pb:KR4d0010_SBCK_004-8a>¶
之乃知處士之句絶唱也李公之&KR0030;好事也羅君之序樂¶
善也援毫讃之以卒予志辭曰¶
　　天生潘閬　以詩為名賣藥澤國　吟潮海城¶
　　風引鶴領　霜號猿聲天地借意　&KR0017;神以驚¶
　　聞之心駭　誦之骨清盧肇之賦　但述虚盈¶
　　光庭之論　徙日縱横何如一章　窮萬古情¶
　　中舎李公　爰徴畵工　快自象外　冩于圖中¶
　　吟態伊何　昻頭指空　寒沙暮島　望月&KR0012;鴻¶
　　吟聲伊何　含水咽風　秋山虗谷　噴霜曉鍾¶
　　筆精墨妙　幽致何窮&KR0466;煙有閣　甘泉有宫¶
　　欲圖厥象　必待其功　此詩克成　與勲比崇¶
<pb:KR4d0010_SBCK_004-8b>¶
　　　霜縑一開　清風四來　展矣君子　芳塵逺哉¶
　　　我藏此圖　擕于上都　朝端人間　其能捨諸¶
　　　吴山未泐　浙江未枯　湯湯潮聲　與詩名俱¶
　　　　　　桞賛善冩真讃(并序)¶
　河東桞冝開寳未以江南偽官歸闕于後吏隠者二十年¶
　年五十有八矣堂有母思見其面而不得歸浮圗神秀爲¶
　寫其真使其弟持還以慰&KR0029;門之望又從予乞賛¶
　　　好君好道　氣形于貌　鶴痩非病　松塞不槁¶
　　　赤紱熒煌　白&KR0161;華皓　秀師援毫　寫于霜縞¶
　　　杜口慎微　虗心飬浩&KR0009;獻高堂　足慰親老¶
　　　　　　北狄来朝頌(并序)¶
<pb:KR4d0010_SBCK_004-9a>¶
隴首雲闊河隍路窮青塜鎭野黒山駕空爰有醜虜聚乎¶
其中言語衣服不與華同食血茹毛寜識入珍之味荷旃¶
披毳安知五服之儀不緝&KR0093;麻以羽皮而禦寒凍不修刈¶
穫以射獵而為耕耘春無　花夏有飛雪沙平萬里冰固¶
千尋征鴻呌雲戰馬嘶月其地不可水耕而食其民不可¶
以畜而臣由是古之王者外而不内踈而不親不與約誓¶
不就攻伐何者約則貪賂而見欺攻則勞師而招㓂故朝朔¶
不加其國政教不及其人來則撫而御之去則備而守之信¶
所謂天限南北而絶内外者矣苟非聖人生至道著又安¶
肯伏&KR0574;稽顙而自至于天闕邪請陳往古之得失表我朝¶
之昌盛不亦可乎在昔周宣之世也獫狁侵削動手封彊¶
<pb:KR4d0010_SBCK_004-9b>¶
乃命將以安邉俾出師而尅敵雖兵如貔虎不盡勒除而¶
虜者蚊虻止在驅逐觀釁以動晝境而還虐我則讎方用¶
徂征之義勝之不武故無樂戰之心所謂周得中策者矣¶
漢武之伐也匈奴&KR0064;強犯我邉鄙於是選良&KR0005;出銳兵勞¶
苦干戈深入沙漢　師嘆老流矢告窮雖多尅獲之功亦¶
有恥辱之事及乎李卿降地永為敗績之人明妃去時終¶
有和親之議所謂漢得下䇿者矣始皇之世也胡虜侵凌¶
亂于&KR0022;國遂命致逺戎築長城萬里亘天千雉截漢雷杵¶
轟野雲鍤蔽空掘泉則戰血迸流疊土則枯骸共積人力¶
告匱&KR0022;基巳傾鹿走中原見漢朝之將霸虵横土澤知嬴¶
氏之湏亾所謂秦無䇿者矣新莽之徒固不足徴得上䇿¶
<pb:KR4d0010_SBCK_004-10a>¶
者在　我聖朝乎主上神武&KR0574;命至道育物謂國之難治¶
設禮樂刑罰以正之謂民之難制布道德仁義以化之國¶
以之而㤗民以之而蘇然後治戈矛議征伐取庸蜀下湘¶
潭平交廣歸吴越師如時雨人解倒懸仗至仁而伐不仁八¶
絃盂覆去無道而就有道兆民子來遂使朔易之方戎狄¶
之衆有見機之義生嚮化之心行事大之儀陳任土之貢¶
離越沙漠舞蹈藁街逺逐鴻賔豁唐虞之日月至同蟻慕¶
觀華夏之車書　主上思欲來逺人安小國接之以禮示¶
之以德使觀乎明堂辟雍重簷&KR0232;廟則穹廬毳幕之人識¶
制度矣使對乎冕旒之貴華袞之榮則&KR0013;髮祼壤之徒見¶
服章矣使食乎大牢之味巨鬯之酒則膻肉酪&KR0308;之衆登¶
<pb:KR4d0010_SBCK_004-10b>¶
<pb:KR4d0010_SBCK_004-10b>¶
　　　終講武功　以討弗賔　乃下庸蜀　來其逺人¶
　　　復取湘潭　問諸水濵　次定交廣　朝于紫宸¶
　　　終平吴越　絶乎妖塵　伊彼匈奴　見機而作¶
　　　思拜休明　逺出沙漠　紫殿歡呼　藁街抃躍¶
　　　脱毳委氊　勞以王爵　棄笛&KR0162;笳　聽乎韶樂¶
　　　結戀闕廷　永忘部落自服唐虞　寕湏衛霍¶
　　　賔禮遐陬　邇安逺柔　蓋歸道徳　靡懼戈矛¶
　　　隴水休咽　邊雲罷愁戰征思弭　封禅將修¶
　　　可紀岱岳　冝登介丘　鯫儒獻頌　永孚千秋¶
　　　　　　　續酒德頌(并序)¶
　詩有六義焉頌居其一也所以游掦德業褒賛成功羙盛¶
<pb:KR4d0010_SBCK_004-11a>¶
徳之形容告于神明者也觀乎伯倫之頌異乎是哉徒以¶
大人先生放蕩為辭似未知酒徳之故乃&KR0435;而頌之夫天¶
有酒星地有酒泉聖人之法天地而為酒先用之以&KR0021;神¶
祗次用之以享賔客然後勞来衆士寵&KR0236;有功中其禮者¶
酒之徳也是故尭設衢樽使至&KR0002;盡飲禹䟽儀狄恐國以¶
酒亡此天子之徳也句踐&KR0300;醪士卒皆醉文侯受錫征伐¶
自專此諸侯之德也傅說應命為麴蘖之用管仲棄酒陳¶
諷諭之辭此卿士之徳也斯乃載在前籍垂之後昆操巵¶
執觚幕天席地者不得與焉至于堯舜千鍾孔子百觚亦¶
無所取也梁蕭既重浮華之文忘礼法之度列于王褒陸¶
機之間不其失邪必以銜盃漱醪提壺挈榼稱之為徳則¶
<pb:KR4d0010_SBCK_004-11b>¶
　之大者也及乎亾桀紂敗羲和&KR0824;不由于斯¶
之云乎頌曰¶
明君　先成其民　薄以賦飲　朂之耕耘¶
　　　稼穡蓁蓁三時既豊　九榖斯芬¶
　　　致力于神　正辭以告　于以奠之¶
　　　麴蘖必時　神乃享矣百禄攸冝¶
　　　殘民好兵　疆埸未保　干戈未平¶
　　　太倉不盈　人有菜色　野無歌聲¶
　　　鳥用神明若作酒醴　酌彼金罍¶
　　　上天降災神乃怨矣　萬事&KR0549;哉¶
　　　馨非&KR0112;稷飲無沉湎　道乃昭格¶
<pb:KR4d0010_SBCK_004-12a>¶
