# -*- mode: mandoku-view; -*-
#+TITLE: 小畜外集
#+DATE: 2015-09-11 08:42:28.777238
#+PROPERTY: ID KR4d0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0241-011小畜外集-卷第十一.
<pb:KR4d0010_SBCK_005-1a>¶
王黄州小畜外集卷第十一¶
　　　　代擬¶
　　　　　　　代伯益上夏啓書¶
　　　　　　　擬留侯與四皓書¶
　　　　　　　擬　君集平高昌紀功碑¶
　　　　　　　擬李靖破詰利可汗露布¶
　　　　　　　&KR0024;李揆諫改葬楊妃䟽¶
　　　　　　　擬長孫無忌譲代襲刺史表¶
　　　　　代伯益上夏啓書¶
臣益言臣與先帝比肩事堯舜在二十二人之数先帝以¶
老臣為賢以天下授　臣德薄力寡不足當之且知大意¶
<pb:KR4d0010_SBCK_005-1b>¶
人事盡歸于吾君矣今君身臨大寳手握神器老臣　伸¶
一言以為禆益哉夫天下者非一人之天下乃天下之天下也理¶
之得其道則民輔失其道則民去之民既去又孰與同其天下¶
乎故帝堯不授于子而授于大舜大舜不傳于家而傳于¶
先帝葢恐失道而民去矣是知親一子則不能子兆人成¶
一家則不能家六合聖人之用心也如是先帝得之雖勤¶
吾君&KR0071;之勿忘其勤臣恐失大寳而毁神器也先帝力拯¶
横流為民粒食得九疇定九州乗四載距四海櫛風沐雨¶
奠山濬川却昏墊之&KR0104;平水土之患以父殛而是念聞子¶
&KR0152;而不名然後六府孔修四隩攸宅興播殖之利定貢賦¶
之差億兆熈熈以成淳化是以授禅而有天下可謂艱難¶
<pb:KR4d0010_SBCK_005-2a>¶
　矣及其在位也卑宫室惡衣食見罪人而泣聞昌言而拜¶
　故能㑹諸侯於&KR0151;山執玉帛於萬國可謂勤儉矣今君得¶
　不思其艱難乎念其勤儉乎且創業者易守文者難始則¶
　苦于焦勞終或流于逸樂今君生居帝宫㘴即天位勿謂¶
　家傳之勿謂已有之宜&KR0357;惕而懽其失也矧乎天無所親¶
　親于有德人無所懹懹乎有仁茍不肖而毁先業亦為臣¶
　羞吾君以臣言為何哉聽用之則銘于按几可也罪咎之¶
　則斥于荒裔可也庶幾老臣朽骨泉壤見先帝而無媿色¶
　矣斯言非佞君其念之臣益頓首¶
　　　　　　擬留侯與四皓書¶
　漢丞相留侯張良謹裁書遣使致于商山四先生(侍者)盖¶
<pb:KR4d0010_SBCK_005-2b>¶
　聞有天地以來聖人曰軒轅有崆峒之請又曰帝堯有箕¶
　山之讓況乎風移世變民澆化漓北面而為臣者乎有國¶
　家之未决智慮所不及得不資取于賢士哉先生抱大道¶
　藏大器榮辱之事出于身外興亡之理了于掌中膠漆雲¶
　泉泥滓爵位瓊林瑶池以遊以息雲漿霞饌以飲以食芳¶
　君桂父先生之交也青鸞紫鳯先生之駕也&KR0027;亡鶴夭神¶
　氣愈清桂朽椿枯童顔未改萬乗不能屈其節千金不能¶
　聘其才眞所謂神仙中人風塵外物然而歷觀古之聖賢¶
　未嘗不有意于民也故隠見隨其時語黙得其所進則為¶
　天下之福退則知天下之亂在昔&KR0064;秦勃興荼毒華夏虎¶
　猛擇&KR0079;網宻凝脂君政甚于豺狼人命輕于草芥先生知¶
<pb:KR4d0010_SBCK_005-3a>¶
　國不可輔民不可化拂衣高蹈遁于山林其隠也可謂得¶
　其時矣今皇帝&KR0108;布衣提利劔撥大亂定大難起龍虎於¶
　豐谷㑹雲雷於泗濵席卷亂秦電掃強楚可謂英䧺矣旣¶
　而革秦之暴纂堯之緒定覆盂之固成垂拱之風唯於儲¶
　嗣之間忽有廢立之議臣下股慄弗敢遑寕良與帝同起¶
　於草莽間始五六年經七十戰出竒晝䇿未嘗有一事見¶
　違唯於此時言不獲用良掉三寸舌為帝者之師封萬户¶
　侯乃布衣之極敢于此際爱死不諌乎蓋恐死而無益於¶
　國事矣又聞古之有天下者禪讓于賢今之有天下者封¶
　樹其子亦己徳薄于古矣苟不選賢擇能&KR0035;嫡立長能無¶
　毁宗社乎今太子為人元良立事貞固少海流潤洊雷振¶
<pb:KR4d0010_SBCK_005-3b>¶
　聲三善克隆百技無爽帝欲廢而不用天下失望朝&KR0733;愕¶
　然先生于此時可不有意于民哉良願先生出雲關開岫¶
　幌駕玄鶴馭金虬俯降殿庭辱對旒冕定天下之惑决君¶
　上之疑隠見語黙之道豆獨羙于昔賢邪以凡干聖人之¶
　所議望先生無截轅杜轡之虞發函一披則萬國幸甚良¶
　頓首¶
　　　　　　擬侯君集平高昌紀功碑(并序)¶
　聖人之化其行也無外王者之師其征也無戰化者聲教¶
　之謂也師者吊伐之謂也以徳柔逺雖蠻貊而必懐奉天¶
　行誅雖荒服而不匱是以周之薄伐至于&KR0017;方未為勞也¶
　秦之禍釁起於蕭墻弗能救也帝皇之道今古同風高昌¶
<pb:KR4d0010_SBCK_005-4a>¶
國去中夏亡千里路多沙磧之艱地無草木之利夏風吹¶
入如燎如焚冬風切骨飛冰飛雪甞行百人至者一二而¶
已歷代以來置之度外我髙祖皇帝革隋之亂築唐之基¶
義旗髙掲以來蘓倒懸斯觧天澤下流而懷逺獷俗知歸¶
今皇上躬擐戎衣賛成王業當開基撥亂必矢石以親臨¶
洎嗣位守成惟道徳而是務遂使日月所照霜露所加人¶
如子來化乃盂覆萬方述職梯航極率土之濵諸侯勤王¶
玉帛小塗山之㑹高昌王麴文秦為西戎之酋長識南面¶
之文明螻蟻慕羶以來思蓋如舜行葵藿傾心而効順自¶
向義之國家念重遐陬禮存厚往尋加王爵仍許襲封雖¶
恩讎之彌&KR0173;顧猖狂而未已恃其逺地輒恣欺天凡彼行¶
<pb:KR4d0010_SBCK_005-4b>¶
商悉邀利而遏絶徴之入觀復&KR0091;疾以迁延顧茲蠢爾之徒¶
動我赫斯之怒皇上諮詢百辟繕理六軍將興出律之師¶
爰擇徂征之&KR0005;乃詔光禄大夫吏部尚書陳國公侯君集¶
授交河道行軍大總管往討之帝曰萬里征行師旅不得¶
不走四夷率服叛逆不得不征土期混一於車書且非貪¶
求而土地慎爾專征之略副予問罪之懐於是睿略風宣¶
人心膠固鑿㓙門而後出設禡&KR0021;而啓行指三苗之君且¶
非樂戰依九伐之法惟仗至仁金皷之響沸天貔虎之心¶
匪石京觀將築鯨鯢斬首以湏封㤗山其頺蝍蛆舉尾而¶
何益故得&KR0017;神幽賛天地&KR0115;待㘴出褁糧師次方屯於栁¶
谷&KR0086;盈禍滿渠魁己動於薤歌我則禮不伐䘮義惟示信¶
<pb:KR4d0010_SBCK_005-5a>¶
俾知去就之理諭以禍福之機其子乃去順効尤嬰城自¶
固我師則奉辭伐罪鳴皷而前鱗萃翼渉然猶以之環合¶
鼎魚暮燕&KR0012;壘于是&KR0401;危攻城之器械雲趨木塹之拓徒¶
麏至高楼下瞰疑鯨蜃以明(欠)飛石交馳誤星辰之夜隕¶
守陴者無復得立入室者徒自偷生既無囚壘之功湏解¶
長平之瓦火生于木信禍&KR0036;以自貽城復于隍縱深溝而¶
徒爾突厥懼威而失叛智盛　屈以來降觧塗炭於一城¶
忽開湯　光祖宗扵七廟遽獻秦囚重瞳絶西頋之&KR0104;流¶
沙見東傾之水非夫聖人之行化王者之用師孰能與於¶
此乎&KR0002;夫化之未敷政之或缺則河中敵國况其逺者乎¶
聖人之有作神之既至則天下為家况其邇者乎是知前¶
<pb:KR4d0010_SBCK_005-5b>¶
不能立㓛依至徳而功自輯兵不能决勝杖大義而勝自¶
随幸施犬馬之勞寔頼皇王之化爰旌盛德特&KR0035;豊碑庻¶
使摧銅柱于炎荒神㓛不朽爛燕然於絶塞鴻業彌光其¶
銘曰¶
蠢兹髙昌天西一方厥族蟻聚其心犬狂地無水草天多¶
雪霜杜絶聲　&KR0368;亂邊防爰自歴代致之度外赫赫巨唐¶
威行絶塞伊彼蕃酋是曰文㤗欣戴尭天駿奔禹㑹於休¶
聖君恩&KR0173;逺人封以王爵列之外臣其來也薄孰為貢珍¶
其徃也厚禮同國賔一旦驕慢恃其地逺狂葵弗傾逆草¶
不偃邀我厚訓遏絶啇販拒我詔命託之疾患王赫斯怒¶
爰整軍旅&KR0074;&KR0074;六師非義弗舉匪貪貨殖匪拓疆土志在¶
<pb:KR4d0010_SBCK_005-6a>¶
問罪豈曰黷武乃命君集兵柄是執爰吊爰伐非掩非襲¶
勿謂遐方化無不及勿謂勞人功無不立王師將至渠魁¶
自斃禮不伐喪罪無及嗣其子智盛襲爵&KR0071;位嬰城向隅¶
忘我大義事不獲已舉而伐之高樓巨石平隍塞池民盡¶
入室兵無守陴強援不至&KR0012;城日危&KR0020;竆力屈銜璧而出¶
釋縛軍門振我戎律獻俘太廟慶我王室人駭㨗音事光¶
史筆非臣之力乃君之徳睿筭無遺神功不測化茍未敷¶
蕭牆有&KR0169;道之旣至&KR0017;方必尅西域又安師人凱旋干戈¶
倒載風教昭宣徳邁前古功侔上玄刋石紀事垂千萬年¶
　　　　　擬李靖破頡利可汗露布¶
尚書兵部臣聞周征獫狁長驅北伐之師漢討匈奴用絶¶
<pb:KR4d0010_SBCK_005-6b>¶
南牧之患惟帝王之耀武亦今古之同風我國家乗五運¶
以&KR0574;圖順三&KR0149;而改卜義旗方舉萬民喧桃李之歌神武¶
惟&KR0045;四海絶&KR0841;蒲之盗建德尋高於椹鑕丗充俄繫於俘¶
囚武周則瓦解以無遺黒闥乃土崩而自盡而杜伏威蜂¶
屯江表束手來降徐圎朗䑕&KR0060;山東連頸受戮蕭銑之冰¶
銷嶺外薛舉之電掃隴川民心于是悅隨王業以之大定¶
唯兹左祍滯我休戈頡利犲狼其心腥羶異&KR0011;信天地之¶
偏氣爲聲教之外臣前王示含育之恩歷代患羈縻之術¶
和之則防如蛇豕違背歡盟攻之則遁&KR0002;犬羊疲勞師旅¶
我高&KR0221;以洪基肇創黔首未安慮王化之不敷捨&KR0017;方而¶
弗顧稔以稱臣之禮加其厚徃之儀提神鋒而方俟斬鯨¶
<pb:KR4d0010_SBCK_005-7a>¶
豢良犬而未遑顧兎謀臣為之切齒壯士為之衝冠天威¶
久戢於雷霆醜族愈滋於蜂蠆㐲惟陛下經綸草昩掃蕩¶
攙搶出震宫而日麗九天廓皇道而風行八表痛心疾首¶
長思渭水之侵繕甲理兵待問鐵山之罪而又侵凌王土¶
搔動邊民稔惡貫以旣盈奉天誅而無赦臣等徂征授&KR0207;¶
仗義平戎執乎波曲之辭乗以我盈之&KR0020;皷&KR0911;動地三春¶
掀蟄震之雷戈甲連雲千里㪚龍沙之雪指隂山而直入¶
趨馬邑以兼程康蘇宻應變知機先來欵附蕭皇后離&KR0022;¶
去里再見京師頡利有此敗亡方來朝謁穽中餓虎暫為¶
掉尾之求鞲上飢鷹終有背人之意臣與副&KR0005;張某等知¶
其猶豫恐恣猖狂遂乗無備之時爰作襲人之計齎二旬¶
<pb:KR4d0010_SBCK_005-7b>¶
之路食擁一萬之精兵火炎而立見燎毛雷疾而寜容掩¶
耳斬俘馘於萬級虜羊馬於千群頡利生擒義城㫁首盡¶
復恒安之地永溝大漠之塵韋鞲毳幕之人從兹率服浴¶
鐡袵金之士將見凱旋臣等職忝專征材非善戰寔頼自¶
天之祐敢言破虜之功遥荷皇威不&KR0499;閫外之&KR0009;咸知睿¶
筭自驅堂上之兵佇見興耒耨於沙場戢干戈於武庫憧¶
憧夷邸長傾捧日之心寂寂邉城永罷防秋之&KR0229;臣等無¶
任樂聖戴天抃舞懽呼之至謹具露布以聞謹奏¶
　　　　　&KR0024;李揆諌改&KR0089;楊妃䟽¶
臣聞天極之後有四星焉蓋后妃之象也是以帝嚳四妃¶
法乎天也後代帝王因之王后之下復立三妃俾坐論婦¶
<pb:KR4d0010_SBCK_005-8a>¶
道以&KR0135;内治亦猶王者三公輔道經&KR0022;之義也所以章明¶
婦徳以順天下内和而家理焉居有保阿之訓動有環佩¶
之聲哀窈窕而不&KR0075;進賢才以輔佐以宣隂化以修内則¶
書在女史貽于後昆故不取端正但合法相而已立則有¶
&KR0125;命之禮没則有喪葬之儀斯乃有國之彛典也伏以楊¶
貴妃始以姿色召居掖庭頗肆姦囬不循法度以歌舞取¶
媚則采蘩之職不修以珠翠餙身則榆翟之衣不御竭百¶
家之産奉脂澤之資枉萬金之費為湯沐之具請託則府¶
縣響荅遺賂則逺近雲屯土木勞人崇封蔀之屋技巧盡¶
妙資耳目之翫娣妹&KR0060;夫人之號昆仲尸列土之封内乃¶
帷箔不修祍席無别遂使帝心蕩於上人心怨於下尚頼¶
<pb:KR4d0010_SBCK_005-8b>¶
&KR0022;家有幸宗廟降靈故用禄山之亂以警於陛下也是以¶
六師旣誅國忠又指貴妃為賊本及妖&KR0078;朝斃聖祚夕安¶
豈非天人共怒之驗乎臣向謂陛下必&KR0064;貴妃之屍以示¶
天下且以為子孫之戒則宗廟之禮也豈可尚念舊恩復¶
行改葬以取笑千古乎且葬者藏也欲人之不見名位禮¶
數自有降殺茍生有懿徳或厚葬之猶曰不可况亂國之¶
婦人乎臣位居宗伯惟禮是掌伏聞成命不敢失職謹昧¶
死上言伏望睿明寢兹葬禮則軍民之幸也臣頓首¶
　　　　　擬長孫無忌讓代襲刺史表¶
臣無忌等言伏奉詔㫖許臣等子代襲刺史者恩覃延世¶
代襲專城命雖已行事則非次茍無言而冐寵則後嗣以¶
<pb:KR4d0010_SBCK_005-9a>¶
罹殃呌天閽而自卜逺圖讓帝澤而誠非飾詐臣等(中/謝)臣¶
聞帝堯光宅設四嶽以疇咨炎漢隆興命惟良而共理親¶
民之任匪賢不居茍傳及于家門是輕授於符竹伏念臣¶
等或因縁戚里或叅預義旗或脫身草莽之中或束手敗¶
亡之後是以攀附鱗翼際會風雲至于平定兩京並因英¶
武蕩除多壘皆是睿謀俱無佐命之才同偶太平之運陛¶
下録功惟重有德弗居端冕凝旒自保城中之大東征西¶
討咸推臣下之勞臣等乃位極廟堂地分藩翰下至憑熊¶
之秩盡為尸禄之人何則為相者未能開導皇風變調元¶
化拔一才進一善&KR0135;陛下求理之心但髙歩沙堤&KR0060;㨿黄¶
閤而已為將者未能撫養士卒攘却妖氛出一竒畫一䇿¶
<pb:KR4d0010_SBCK_005-9b>¶
爲陛下休兵之計但髙仗黄&KR0207;甘寝栁營而已牧民者未¶
能政術循良察問利病泰一州澤一縣應陛下憂民之懷¶
但濫執魚符横擁集斾而已加以増封食采圗畵凌煙祖¶
考有贈官妻妾有封邑榮家&KR0002;是報國&KR0824;聞偷生實多効¶
死無地臣等常自謂縱克全於首領必貽咎於子孫豈意¶
陛下念及後昆思逾往古下襲封之詔固欲激勸忠臣柰¶
不肖之家翻見虧損聖德且臣等諸子生逢聖代各有家¶
風教之子道莫不光習以文武之藝欲肯　者爲陛下陳¶
力之士次授以稼穡之務欲不才者爲陛下擊壤之民臣¶
等但&KR0021;祀克存則泉壤無恨&KR0002;令襲爵寔慮禍家上則玷¶
陛下非則哲之明下則䧟臣等爲餒而之&KR0017;仰祈睿鑒特¶
<pb:KR4d0010_SBCK_005-10a>¶
察愚&KR0168;寢雨露之恩華存草芥之苗裔則生靈幸甚宗族¶
幸甚臣等謹言¶
王黄州小畜外集卷第十一¶
<pb:KR4d0010_SBCK_005-10b>¶
