# -*- mode: mandoku-view; -*-
#+TITLE: 小畜外集
#+DATE: 2015-09-11 08:42:28.819349
#+PROPERTY: ID KR4d0010
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0241-012小畜外集-卷第十二.
<pb:KR4d0010_SBCK_006-1a>¶
　王黄刑小畜外集&KR0195;第十二¶
　　　　　代擬(制詞附)¶
　　　　　　　擬裴寂禱華山文¶
　　　　　　　擬封田千秋爲冨民侯制¶
　　　　　　　擬追封建成元&KR0123;爲巢王息王制¶
　　　　　　　擬拜屈突通爲兵部尚書制¶
　　　　　　　擬貶蕭瑀出家詔¶
　　　　　　　擬陳王判開封府制¶
　　　　　　　擬封淮海國王可漢南國王册文¶
　　　　　　　擬罷蘇州貢橘詔¶
　　　　　　　擬復給&KR0024;門拾遺諌紙詔¶
<pb:KR4d0010_SBCK_006-1b>¶
　　　　　　擬賜天下雍熈三年曆日詔¶
　　　　　　擬批荅高麗國賀正表¶
　　　　　　擬除開封縣令可鄭州刺史制¶
　　　　　　擬王扶大理評事忠武軍節度掌書記制(授)¶
　　　　　　條制三司不得將可㫁公事聞奏勑¶
　　　　　擬裴寂禱華山文¶
伊太華之峻極故明神之攸宅尸上帝之賞罰主下民之¶
休戚俾福仁以禍&KR0075;𩔖設官而分職在乎區别賢愚較量¶
淑慝苟道豐而徳茂神冝隂𦔳或行乖而義忒神乃幽責¶
善者所以鐘其祉𢙣者所以加其殛故載彼祀典饗乎血¶
食視三公之秩永播鴻名列五嶽之中亮無慙徳是以國¶
<pb:KR4d0010_SBCK_006-2a>¶
得而𥙊之人得而禱斯既&KR0388;蠁之不昧豈聦明之我欺嗟¶
余生之在世苦命薄而数竒倮蟲三百兮賦余以至&KR0149;之¶
性風&KR0366;九萬兮誘余以上擊之期故戴仁以抱義亦閲禮¶
而敦詩冀代耕以干禄嘗筮仕乎神龜君將致於堯舜道¶
夲師乎孔&KR0078;何官㳺之不調沉下寮而流離&KR0018;王佐之器¶
䖏徒勞之資彼鳴鍾以列𪔂余反接乎晨炊彼紆朱以拖¶
紫余獨&KR0013;乎荷衣彼華軒以繡轂&KR0006;余泣路以連洏彼雕¶
墻以峻宇兮余衡門以栖遲歎窮通以未决亦進退而自¶
疑是敢敷壮志謁嚴祠方窮困之至此庻富貴之可知幸¶
示得喪形于夢思余&KR0002;位極人臣業展經綸黜陟乎百執¶
啓沃乎一人印懸十以照日堤築沙而絶塵禄千鍾之永¶
<pb:KR4d0010_SBCK_006-2b>¶
保食萬錢而具陳褒揚信史之中勲庸不朽圖畫凌煙之¶
上徳業彌新余則三黜而無愠五就以求伸俟風雲之胥¶
㑹期魚水以相親必也行乎道澤乎民不獨茍其位榮其¶
身使乎霸道升帝澆風返淳有域皆夀無臺不春雖伊𫝊¶
兮呂尚可&KR0071;踵而比隣余或命本貧寠材非相輔或沉在¶
執㦸或老于&KR0048;署食簞笥兮飲一瓢塵飛甑兮魚㳺釡履¶
穿東郭以自嘆貂弊洛陽而誰顧詠錢嚢之什唯日怨咨¶
&KR0152;窮途之淚莫皇攸䖏余則考肥遁之爻結方外之侣和¶
招隠以裁詩賡歸田而作賦必能守躁君静&KR0149;府匪謂釣¶
虗名沽浪譽然後寂爾叩虗浩然飬素各處霞棲呼風飲¶
露雖穎許與箕巢可駕肩而接武余志&KR0002;是神心則郍苟¶
<pb:KR4d0010_SBCK_006-3a>¶
無言而𠖇昧俾𣳚世以蹉跎人安用三峰秀出千仭高摩¶
但凝嵐而杳靄徒疊石以嵯峨幸靈貺之一告决榮枯而¶
靡它¶
　　　　　擬封田千秋為冨民侯制¶
門下榖者人之司命也地者榖之所生也積其榖則國用¶
備耕其地則人食足是故朝有八政貨食為先世修六府¶
土榖在列聖人云足食足兵民信之矣又謂旣冨而教可¶
不務乎故命爾為冨民侯冨民之道在乎勸農勸農之方¶
莫先力穡朕自躬臨萬方手拓四海征伐未息費用日滋¶
雖云五口之家不暇三人之役疆埸徒廣田疇半荒由是¶
姦民生于不足不足生于不農競世利於錙銖並家人如¶
<pb:KR4d0010_SBCK_006-3b>¶
鳥獸務農者葢鮮㳺食者良多膠㵕刀圭糠粃耒耜是使¶
貧者無立錐之地冨者有過制之田朕甚痛之卿所覩矣¶
昔尭湯水旱而國無損瘠者何哉以其蓄積多而備先具¶
也今國家民之衆地之廣豈譲于尭湯之世乎况無水旱¶
之災反見囷倉之弊蓋地有遺利人無餘力膏&KR0254;之土不¶
盡墾山澤之利未盡歸是知背夲趨末離&KR0022;去里者不可¶
勝紀非彼萬民之罪也乃予一人之咎也朕欲化此隋民¶
革之前弊唯爾戮力為予疚心雖有玄珠虹玉勿謂之寶¶
朕之寳者嘉榖也雖有紫芝朱草勿謂之瑞朕之瑞者豊¶
年也一夫不耕一婦不織惟爾之責三時不害九榖斯豊¶
惟爾之功無使后稷播時獨羙于前代也往欽哉¶
<pb:KR4d0010_SBCK_006-4a>¶
　　　　　　擬追封建成元吉為巢王息王制¶
　門下&KR0078;周聖人有管蔡二叔之伐炎漢明主有吴越七國¶
　之征㐲大義以滅親棄小節而不守然而尺布斗粟古者¶
　所以興譏同氣連枝人情之所不忍頃念宗祧之重致忘¶
　手足之情雖契鴟鴞之詩終慙&KR1799;鴒之什良深哀悼特議¶
　追封唯爾幽靈聽予徽𠕋故皇太子建成地居家嫡早膺¶
　壓紉之符故皇子元吉貴屬宗枝㓜列維城之寵頃以同¶
　闚大寳共忌𦕈射葢陂師傅之非賢䧟予兄弟於不道湏¶
　為社稷之計難存骨肉之恩上依七廟之威下順三靈之¶
　意事不獲已良用憮然况高祖皇帝以予征伐之勞早有¶
　廢立之議予事存嫡長固避元良詎思禦侮之心飜起亂¶
<pb:KR4d0010_SBCK_006-4b>¶
常之釁蕭牆禍作難避䦧牆之譏中原時危豈顧在原之¶
義雖從民意實病朕心念韡韡之花已加翦伐思親親之¶
義空目　傷豈可尚議汙宫仍除屬籍冝服日中之字用¶
安泉下之神建成可追封息王仍以趙王福爲汝嗣元吉¶
可追封巢王仍以曹王明爲汝嗣於戯周子之兄常聞無¶
惠鄭伯之弟亦見厚崩予上則有不悌之名下則有失教¶
之罪顧兹醜惡一至于斯言服犬牙齊膺馳紉庻捭分茅¶
之貴再招逰岱之魂魂而有知享我休命¶
　　　　　擬拜屈突通爲兵部尚書制¶
非英賢不能輔真主非昏亂無以見忠臣是以箕子去商¶
叙九疇而德茂淮隂歸漢厠三傑以功髙但節義之不虧¶
<pb:KR4d0010_SBCK_006-5a>¶
亦敗亡而何累具官屈突通問代英氣前朝重臣清望藹¶
乎當時軍功推於輿議頃自隋皇失馭黔首罹災率土之¶
人𥸤天求主大寳不可虚其位聖人所以應乎乾朕首舉¶
義師力平多壘事非樂戰義觧倒懸毎降一伏莽之徒獲¶
一掲竿之士未嘗不加之真命示以仁恩遂致平定京師¶
易于拾芥掃除暴亂疾&KR0002;走丸汝獨向隅自持堅璧不可¶
域中之大固已知歸城下之&KR0576;終為深耻以至&KR0215;輪匹馬¶
兵盡矢窮流涕謝於君親束手歸于俘虜所謂嚴霜已降¶
寒松于是益貞疾風聿來勁草以之不屈朕方行&KR0375;賞貴¶
在得人孰云亡國之大夫乃為徇義之君子冝加好爵用¶
勸為臣况復司㑹化經文昌政本李固北于斗極韋彪謂¶
<pb:KR4d0010_SBCK_006-5b>¶
之樞機斯位之難非人則闕加以地崇天閣㩲總兵曹納¶
言之幘斯榮進賢之冠是假我之所重汝則當仁於戯君¶
敗而身亾者士之小節也前王而後霸者人之逺圖也所¶
以夷吾不死于子紏卒成九合之功陳平雖叛於項王終¶
畫六竒之䇿姑能事朕如彼隋朝則去就之理克全冨貴¶
之禄長守欽㢤莅位無替前勞¶
　　　　　擬貶蕭瑀出家詔¶
朕聞為臣之道主愎諫則去之為國之道臣要君則刑之¶
朕早舉義師克成王業富有四海亭毒兆民毎得端士正¶
人必推心以委用每聞昌言直氣必伏膺以聽從固無愎¶
諫之名飜有要君之報旣干無上是謂不忠國有彛章罪¶
<pb:KR4d0010_SBCK_006-6a>¶
難私赦事不得已舉而行之具官蕭渪梁室皇宗隋朝内¶
戚昔在草昧之際來赴風雲之期國家方在釣賢尋知好¶
爵以至位崇師保權執樞衡勲庸未多&KR0194;遇斯極近者言¶
朕大臣朋黨未見是非謂予小子昏䝉輙輕去就許國之¶
心何在出家之奏屢聞&KR0002;云逺害全身予且夲非於虐主¶
&KR0002;云功成名遂爾亦未及於前賢且佛教出自胡方幻惑¶
中土耗蠧我黔首雜亂我皇風豈可輕去君親不惜膚髪¶
旣失股肱之體難居廊廟之崇降從符竹之資責以苾蒭¶
之請可貶商州刺史仍降其封邑於戯朕失任賢之道昧¶
則哲之明遂令宰執之中互生猜忌以致君臣之際有是¶
暌離雖正刑章良多愧耻勉思省已以卜自新¶
<pb:KR4d0010_SBCK_006-6b>¶
　　　　　擬陳王判開封府制(雍熈三年在長洲)¶
門下我國家以天下為公居域中之大京邑翼翼求尹正¶
以惟艱子孫振振擇親賢而是用其有祥標甲觀望峻維¶
城素推宗室之賢冝殿王畿之重示無私於名器俾作翰¶
於家&KR0022;元龜之兆叶從丹鳯之書乃降皇子具官陳王&KR0159;¶
鍾七廟秀禀五行温良夲自於天資禮讓詎因於時習前¶
星有爛拱辰極以彌光玉葉騰芳挺夲枝而可輔爰自臨¶
軒降制出閤就藩崇高䟽一字之封慎重出五王之右西¶
園清夜曽無飛蓋之逰北闕詰朝常展問安之禮動靜叶¶
國家之慶周旋盡臣子之規將永輔於皇基冝更親於民¶
政乃睠浩欀之地是為踐歴之階爾其按千里之提封觀¶
<pb:KR4d0010_SBCK_006-7a>¶
萬夫之政事肅清畿甸考覈吏官撫育我&KR0058;民宣布我徳¶
化䘏惸獨以惠戢豪右以威武觀器能以副毗𠋣又念隋¶
朝而下唐氏以選京内史别任它官親王牧不知𨤲務今¶
兹兼領允謂試難勉𣗳厥功無曠重位於戯居億兆之上¶
豈獨子而獨親生帝王之家在惟忠而惟孝勵爾事君之節¶
體余知子之心欽哉朂哉勿替休命可依前特進檢校太¶
傅兼侍中行開封府尹陳王¶
　　　　　擬封淮海國王可漢南國王册文¶
維年月日朔皇帝&KR0002;曰惟王者奉承天休惟諸侯夾輔王¶
室世功世徳旣耀大&KR0022;懋賞懋官爰遵彛典考師錫以有¶
謂降徽章而弗私矧乃祖有功于唐啓國在越徧享九錫¶
<pb:KR4d0010_SBCK_006-7b>¶
專征五侯檮杌羙于齊&KR0074;緇衣歌其鄭武勲庸鏤于鐘鼎¶
茅土延于子孫于今百年咸有一徳洎　我太祖應運而¶
啓勤王有聞修九貢之罔虧奉百&KR0229;而無怠赴盟津之㑹¶
平金陵之城䇿勲清廟有累等焉逮朕承桃固求入覲獻¶
圖籍以請吏趨象魏而觀法義動君父事光國家予嘉乃¶
純誠錫之異數命元帥以開府冊真王而啓國爵命車服¶
咸極等威君臣之節彌光授受之間無愧汝惟克荷先烈¶
不伐厥功朝請之容有章獻納之言無隠扈并分之問罪¶
從河朔之省方周旋有儀勤瘁至此今朕祗見上帝禮成¶
圓丘慶賞方行勲賢斯在是宜遷淮海之舊懷啓㐮[沔-丏+丐]之¶
新封跨廣漢以為池&KR0853;諸&KR0078;而有國朝宗之水用鑒汝之¶
<pb:KR4d0010_SBCK_006-8a>¶
一心墮淚之碑將紀汝之喜政勉大祖徳無忽天休可遣¶
使某册拜汝為漢南國王於戯漢限非劉何長䇿也唐分¶
踈屬葢少恩也朕惟推於公　汝無忝於祖先庶使峴山¶
為礪漢江為帶屏翰&KR0022;國永孚于休往欽哉¶
　　　　　擬給&KR0024;闕拾遺諌&KR0083;詔¶
勑朕奄有四海諌臣七人旣罔伏於嘉言實樂聞於己過¶
言之無罪思得其人爰念&KR0024;闕拾遺職在諷諭舊給誎&KR0083;¶
備于奏章近世已來故事多闕旣乖激勸漸至因循將昭¶
不諱之風爰舉未行之典起今後應&KR0024;闕拾遺冝令有司¶
月給諫紙二百張以備章䟽其奉使外方兼攝他職者亦¶
如之庻使集嚢之事復興曵履之聲相&KR0071;伏青蒲而瀝懇¶
<pb:KR4d0010_SBCK_006-8b>¶
于　有光飲白獸以陳辭致予無過凡在諫署申朕意焉¶
　　　　　擬罷蘇州貢橘詔¶
書云厥苞橘柚錫貢明不常也眷彼遐方實生珍果薦廟¶
之外朕何用焉雖任土之得冝亦勞人之是歎況又渉江¶
湖之險阻&KR0229;丹楫之往來置&KR0049;供湏耗吾廪實隄防推輓¶
動我編民忍將口腹之資重困黔&KR0058;之力所冝停寝用減¶
煩勞起今後夲州所貢洞庭柑橘&KR0049;見勑旨即得供進不¶
得脩爲常貢惟爾長吏當體朕懐¶
　　　　　擬賜天下雍熈三年新曆詔¶
勑王者欽歴象於昊天授人時於率土七政協璿璣之度¶
四時騰玉燭之光爰舉舊章乃頒新曆誕昭正朔廣&KR0013;華¶
<pb:KR4d0010_SBCK_006-9a>¶
　夷庻令守土之臣共樂同文之化可賜爾雍熈三年新曆¶
　日一卷想冝知悉¶
　　　　　　擬批荅高麗國賀正表¶
　勑高麗國王某&KR0010;舉梯航世遵正朔言祝南山之夀逺浮¶
　東海之波朝元恨阻於雞林方物仍陳於象闕永言臣節¶
　嘉歎良多所賀知¶
　　　　　　擬除開封縣令可鄭州刺史¶
　勑刺史縣令古之諸侯共治親民因不輕授以爾具官某¶
　宰予赤縣綽有政聲冝旌墨綬之賢用布褰惟之化甸服¶
　之重厥惟圃田雖曰百城亦猶三輔頒條按部爾其朂哉¶
　可依前件¶
<pb:KR4d0010_SBCK_006-9b>¶
　　　　　　授王扶大理評事忠武軍節度掌書記制¶
　勑將仕&KR0048;守大名府清平縣主簿王扶古人云知人實難¶
　而受知不易也爾以文學䇿名以亷平佐邑而忠武軍節¶
　度使潘羙謂爾有折衝樽爼之略縱横書檄之才爰一奏¶
　章命爲記室且拜&KR0733;評之秩俾増戎幕之榮彼知人而不¶
　疑爾受知而何報勉思婉畫勿忝&KR0004;筵¶
　　　　　　條制三司不得將可㫁公事聞奏勑¶
　勑朝廷設官分職各有所司委任責成皆冝集事至於帳¶
　籍錯誤行遣稽遅顯有刑名並可㫁决自非公然作弊豈¶
　合輙便上言近日臣僚殊乖職分至於𤨏細無不奏陳匪¶
　惟煩黷朕聽兼亦紊亂官守曽非舉職但欲邀功冝行條¶
<pb:KR4d0010_SBCK_006-10a>¶
制之文用絶僣差之路¶
王黄州小畜外集&KR0195;第十二¶
<pb:KR4d0010_SBCK_006-10b>¶
